# Вимоги до друкованої плати контролера шасі

1. Контролер повинен бути розроблений у вигляді плати розширення для відладної плати STM32F407G-DISC1.
2. Контролер повинен живитися від зовнішнього джерела живлення з напругою від 6 В до 30 В.
3. Контролер повинен мати захист від неправильного підключення полярності джерела живлення.
4. Клемники з гвинтовими затискачами повинні використовуватися для підключення живлення.
5. Контролер повинен вимірювати вхідну напругу джерела живлення.
6. Контролер повинен мати звуковий випромінювач.
7. Контролер повинен мати 4 групи вихідних сигналів для керування модулем керування двигуном. Тип роз'єму: JST PH.  
   Сигнали у кожній групі:
   - ШІМ (PWM) з частотою до 20 кГц. Логічний рівень 5 В.
   - Forward (F) — логічний вихід для керування напрямком руху. Логічний рівень 5 В.
   - Reverse (R) — логічний вихід для керування напрямком руху. Логічний рівень 5 В.
   - GND.
8. Контролер повинен мати 4 групи входів для енкодерів. Тип роз'єму: JST PH.  
   Сигнали у кожній групі:
   - +5 В — живлення енкодера.
   - GND.
   - Фаза A — сигнал від енкодера, що відповідає за відстеження положення або обертання об'єкта. Використовується для визначення напрямку руху разом із сигналом фази B.
   - Фаза B — сигнал, що працює спільно з фазою A для точного визначення напрямку й кількості обертів об'єкта. Завдяки чергуванню сигналів фаз A і B можливо визначити як швидкість, так і напрямок руху.
9. Контролер повинен мати 4 виходи для підключення габаритних світлодіодів. Струм через світлодіод повинен бути обмежений до 15 мА. Тип роз'єму: JST PH.
10. Контролер повинен мати вихід для підключення 3 статусних світлодіодів (червоний, жовтий, зелений). Струм через кожен світлодіод повинен бути обмежений до 15 мА. Тип роз'єму: JST PH.
11. Контролер повинен мати роз'єм послідовного інтерфейсу на рівнях TTL. Тип роз'єму: JST PH.
12. Контролер повинен мати 4 входи для ультразвукових датчиків типу HC-SR04. Тип роз'єму: JST PH.  
    Сигнали для кожного датчика:
   - VCC — живлення датчика (+5 В).
   - GND — загальний (нульовий) провід.
   - TRIG — вхідний сигнал для запуску ультразвукової хвилі. Контролер подає короткий імпульс (10 мікросекунд) для активації вимірювання.
   - ECHO — вихідний сигнал, який вказує на час повернення відбитої ультразвукової хвилі. Тривалість цього сигналу пропорційна відстані до об'єкта.
13. Контролер повинен мати роз'єм для встановлення модуля GY-BNO080 (IMU).
14. Контролер повинен мати роз'єм для встановлення модуля HC-05 (Bluetooth).
15. Розміри плати контролера не повинні перевищувати 110x190 мм. Бажано, але не обов’язково, не перевищувати 100х100 мм.
16. Кількість шарів друкованої плати не має перевищувати 4. Бажано 2.
17. Плата контролера повинна мати 4 отвори діаметром 3,2 мм по кутах для кріплення до шасі.
18. Усі SMD компоненти мають бути розміщені зі сторони роз'єму плати STM32F407G-DISC1.
19. Усі роз'єми для під'єднання модулів, сигналів і живлення мають бути розташовані на протилежній стороні від плати STM32F407G-DISC1.
20. Друкована плата має бути розроблена з використанням KiCad EDA (https://www.kicad.org/).
21. Усі компоненти плати мають бути доступні для замовлення на сайті: https://www.lcsc.com/
